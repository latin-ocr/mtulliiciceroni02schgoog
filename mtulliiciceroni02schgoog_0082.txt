nm. 1. crixum. ξς 121-124. 69 ’

disseruit in libro quinto de natura deorum, nullos esse deos
Epicuro videri, quaeque is de deis inmortalibus dixerit, invidiae
detestandae gratia dixisse. Neque enim tam desipiens fuisset,
ut homunculi similem deum fingeret, liniamentis dumtaxat ex·

s tremis, non habitu solid0, membris hominis praeditum omnibus,
usu membromm ne minimo quidem, exilem quendam atque
perlucidum, nihil cuiquam tribuentem, nihil gratificantem, om·
nino nihil curantem, nihil agentem. Quae natura primum
nulla esse potest, idque videns Epicurus re tollit, oratione

ιο relinquit deos; deinde, si maxime talis est deus, ut nullam
gratia, nulla hominum caritate teneatur, valeat, quid enim
dicam ‘propitius sit’? Esse enim propitius potest nemini,
quoniam, ut dicitis, omnis in inbecillitate est et gratia et
caritas.

 

